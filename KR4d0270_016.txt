# -*- mode: mandoku-view; -*-
#+TITLE: 放翁詩選
#+DATE: 2015-08-25 00:02:00.803162
#+PROPERTY: ID KR4d0270
#+PROPERTY: BASEEDITION WYG    
#+PROPERTY: JUAN 後集卷六
<pb:KR4d0270_WYG_016-1a>¶
欽定四庫全書¶
　放翁詩選後集巻六¶
　　　　　　　　　　　　宋　羅椅　撰¶
　　恩除秘書監¶
羣仙鶴駕去難追白首重來不自知才藝荒唐癡獨絶¶
功名蹭蹬老如期海邊鄭叟窮耽酒吳下韋郎晚學詩¶
扶上木天君莫笑衰殘不似壯遊時¶
　　　醉中夜自村市歸¶
<pb:KR4d0270_WYG_016-1b>¶
村市夜騎黄犢還却登小閣倚闌干銀河斜界曉天碧¶
璧月下入秋江寒吾輩身閒且飲酒人生事定須闔棺¶
元自胷中着雲夢莫驚緑鬢奈悲歡¶
　　　病起¶
山村病起㡌圍寛春盡江南尚薄寒志士凄凉閑處老¶
名花零落雨中看斷香漠漠便支枕芳草離離獨倚䦨¶
收拾吟牋停酒椀年來觸事動憂端¶
　　　臨安雨晴¶
<pb:KR4d0270_WYG_016-2a>¶
世味年來薄似紗誰令騎馬客京華小樓一夜聴春雨¶
深巷明朝賣杏花矮紙斜行閑作草晴牕細孔戯分茶¶
素衣莫起風塵歎猶及清明可到家¶
　　　初寒¶
船尾寒風不滿旗江邊樷祠常掩扉行人畏虎少晨出¶
舟子捕魚多夜歸茅葉翻翻帶宿雨蘆花漠漠弄斜暉¶
傷心到處聞砧杵九月今年未授衣¶
　　　馬上¶
<pb:KR4d0270_WYG_016-2b>¶
燈前薄飯陳鹽虀帶睡强出行江堤五更落月移樹影¶
十月清霜侵馬蹄荒陂嗈嗈已度鴈小市喔喔初鳴雞¶
可憐萬里覔歸夢未到故人先自送(語語/有氣)¶
　　　黄州¶
局促常悲類楚囚遷流還嘆學齊優江聲不盡英雄恨¶
天地無私草木秋萬里覉愁添白髪一㠶寒日過黄州¶
(好/)君看赤壁終陳迹生子何須萬戸侯¶
　　　哀郢¶
<pb:KR4d0270_WYG_016-3a>¶
荆州十月早梅春徂歳真同下坂輪天地何心窮壯士¶
江湖従古着覉臣淋漓痛飲長亭暮慷慨悲歌白髪¶
新欲弔章臺無處問廢城霜露濕荆榛¶
　　　水亭有懐¶
漁舟把酒對丹楓水驛慿軒送去鴻(來得/是)道路半年行¶
不到江山萬里看無窮故人草詔九天上老子題詩三¶
峽中(上句太淺不/爾又不得)笑語毛錐可無恨書生處處與卿同¶
　　　江上¶
<pb:KR4d0270_WYG_016-3b>¶
江上霜寒透客衣閑牕羸臥不支持覉孤形影真相弔¶
衰颯頭顱已可知(自/在)潦縮穏經行雨峽竹疎䞉見掛猿¶
枝清尊可醉須勤醉莫望功名老大時¶
　　　聞猿¶
瘦盡腰圍不為詩良辰流落自成悲也知客裏偏多感¶
誰料天涯有所思漢塞角殘人不寐渭城歌罷客将離¶
故應未抵聞猿恨況是巫山廟裏時¶
　　　南鄭馬上¶
<pb:KR4d0270_WYG_016-4a>¶
南鄭春殘信馬行通都氣象尚崢嶸迷空游絮慿陵¶
去曳綫飛鳶跋扈鳴落日斷雲唐闕廢淡烟芳草漢壇¶
平猶嫌未豁胷中氣目斷南山天際横¶
　　　夜抵葭萌惠照寺寓榻小閣¶
亭驛驅馳髀肉消故山歸夢愈迢迢夜行觸尉那能避¶
旦過逢僧不放招雨後風雲猶慘淡霜前草木已蕭條¶
衰遲事事非前日醉裏題詩亦自聊(篇篇/自道)¶
　　　歸次漢中境上¶
<pb:KR4d0270_WYG_016-4b>¶
雲棧屏山閱月游馬蹄初喜踏梁州地連秦雍川原壮¶
水下荆揚日夜流遺虜孱孱寧逺略孤臣耿耿獨私憂¶
良時恐作他時恨大散闗頭又一秋¶
　　　赴成都泛舟自三泉至益昌謀以明年下三峽¶
詩酒清狂二十年又摩病眼看西川心如老驥長千里¶
身似春蠶已再眠暮雪烏奴停醉㡌秋風白帝放歸船¶
飄零自是闗天命却被人呼作地仙¶
　　　七月一日夜坐舎北水涯¶
<pb:KR4d0270_WYG_016-5a>¶
兀傲胡床酒半醒釣筒收盡數舟横風生細葛無三伏¶
月上疎林正四更北斗離離低欲盡明河脉脉去無聲¶
斥仙豈復塵中戀便擬騎鯨返玉京¶
　　　新秋感事¶
江上清秋昨夜回漁扉正對荻洲開志存天下食不足¶
節慕古人䜛愈來風際紙鳶那解乆祭餘芻狗會堪哀¶
蕭然散髪聽秋雨剰領新凉入酒盃¶
　　　風雨中過龍洞閣¶
<pb:KR4d0270_WYG_016-5b>¶
飄然醉袖怒人扶箇裏何曾有畏塗(寫得如/此健)巻地黒風¶
吹慘淡半天朱閣插虛無闌邊歸鶴如爭㨗雲表飛仙定¶
可呼(語/壯)莫怪衰翁心膽壯此身元是一枯株¶
　　　獨游城西諸僧舎¶
我是天公度外人看山看水自由身蘚岩頂上飛雙屐¶
雲洞前頭岸幅巾萬里欲呼牛渚月一生不受庾公塵¶
非無好客堪招喚獨往飄然覺更真¶
　　　過野人家¶
<pb:KR4d0270_WYG_016-6a>¶
縱轡江臯送夕暉誰家井臼映荆扉隔籬犬吠窺人過¶
滿箔蠶飢待葉歸世態千年看爛熟家山萬里夢依稀¶
躬耕本是英雄事老死南陽未必非¶
　　　晚興¶
老病愁趍畫㦸門天教髙臥浣花村山林獨往雜屠釣¶
世界皆空誰怨恩千巻蠧書忘歳月一尊濁酒信乾坤¶
興來倚杖清江上斷角殘鐘正歛昏(隨意襯貼/皆及本色)¶
　　　芳華樓夜飲¶
<pb:KR4d0270_WYG_016-6b>¶
射虎將軍老不侯尚能豪縦醉江樓笙歌雜沓娛清夜¶
風露髙寒接素秋少日壯心輕玉塞暮年幽夢墮滄洲¶
人間清絶沅湘路常笑靈均如許愁¶
　　　秋思¶
大面峯前秋笛清細腰宫畔暮灘平吳檣楚柂勒歸思¶
隴月巴雲空復情萬里風塵舊朝士百年鉛槧老書生¶
水村漁市従今始安得區區海内名¶
　　　月下¶
<pb:KR4d0270_WYG_016-7a>¶
黄鵠飛鳴未免飢此身自笑欲何之閉門種菜英雄老¶
彈鋏思魚富貴遲生擬入山隨李廣死當穿冡近要離¶
一樽強醉南樓月感慨長吟恐過悲¶
　　　書懐¶
愁向東華踏軟紅暫歸舊隱樂無窮石池洗藥娟娟水¶
漁艇投竿嫋嫋風盡日醉醒菱唱裏鄰家來往竹陰中何¶
須列㦸長安第四望雲山擁此翁¶
　　　舜廟懐古¶
<pb:KR4d0270_WYG_016-7b>¶
雲斷蒼梧竟不歸江邊古廟鎻朱扉山川不為興亡改¶
風月應憐感慨非孤枕有時鶯喚夢斜風無頼客添衣¶
千年回首消磨盡輸與漁舟送落暉¶
　¶
　¶
　¶
　¶
　放翁詩選後集巻六¶
