# -*- mode: mandoku-view; -*-
#+TITLE: 放翁詩選
#+DATE: 2015-08-25 00:02:00.662649
#+PROPERTY: ID KR4d0270
#+PROPERTY: BASEEDITION WYG    
#+PROPERTY: JUAN 前集卷八
<pb:KR4d0270_WYG_008-1a>¶
欽定四庫全書¶
　放翁詩選前集巻八¶
　　　　　　　　　　　　宋　羅椅　編¶
　　七言八句¶
　　　行武擔西南村落有感¶
騎馬悠然欲斷魂春愁滿眼與誰論市朝遷變歸蕪没¶
磵谷&KR1947;呀互吐呑一徑松楠遥見寺數家雞犬自成村¶
最憐髙塚臨官道細細煙莎遍燒痕¶
<pb:KR4d0270_WYG_008-1b>¶
　　　獨飲醉卧覺而夜半¶
澤畔元非慕獨醒散人一飲費經營也知世少蘇司業¶
安得官如阮步兵醉著靣顔驚少壯澆餘胷次失峥嶸¶
更䦨莫厭殘燈火卧聴空廊絡緯聲¶
　　　城東馬上作¶
割雞藉草醉春醪仰㸔鳴鵰百尺髙杜老何妨希稷卨¶
孔明本自陋袁曹邊頭挿羽無傳檄篋裏盤鷴有舊袍¶
寄語長安衆年少妓圍不似獵圍豪¶
<pb:KR4d0270_WYG_008-2a>¶
　　　晩步江上¶
萬里橋邉帶夕陽隔江漁市似清湘山林獨往吾何恨¶
車馬交流渠自忙髙栁隂中扶拄杖平沙穏處據胡床¶
故人京國無消息安得相携共此凉¶
　　　南定樓遇急雨¶
行遍梁州到益州今年又作渡瀘遊江山重複争供眼¶
風雨縱横亂入樓人語侏離逢洞獠棹歌欵乃下漁舟¶
天涯住穏歸心懶登覧茫然却欲愁¶
<pb:KR4d0270_WYG_008-2b>¶
　　　涪州¶
古壘西偏曉繫舟倚䦨搔首思悠悠欲營丹竈竟無地¶
不見荔枝空逺遊官道近江多亂石人家避水半危樓¶
使君不用勤留客瘴雨蠻煙我欲愁¶
　　　黄鶴樓¶
手把仙人緑玉枝吾行忽及早秋期蒼龍闕角歸何晚¶
黄鶴樓中醉不知江漢交流波渺渺晉唐遺迹草離離¶
平生最喜聴長笛裂石穿雲何處吹¶
<pb:KR4d0270_WYG_008-3a>¶
　　　吾廬¶
吾廬雖小亦佳哉新作柴門斸綠苔拄杖每攔歸鶴入¶
鈞船時帶夕陽來墟煙隔水霏霏合籬菊凌霜續續開¶
千里安期那可得笑呼鄰父共傳杯¶
　　　别建安¶
小雨初收雲未歸吾行迨及晚秋時寒沙新鴈無人問¶
露井殘桐有客悲征&KR0209;拂霜晨喚馬驛牕剪燭夜題詩¶
悠然且作尋山想夢裏功名莫自期¶
<pb:KR4d0270_WYG_008-3b>¶
　　　登擬峴臺¶
層臺縹緲壓城闉倚杖來觀浩蕩春放盡尊前千里目¶
洗空衣上十年塵瀠洄水抱中和氣平逺山如醖藉人¶
更喜機心無復在沙邉鷗鷺亦相親¶
　　　初寒有感¶
横林吹葉水生洲身落窮山古睦州到枕雨聲醒客夢¶
背牕燈影動清愁氣衝牛斗有孤劔力挽棟梁無萬牛¶
未滅匈奴身已老此生虚負幄中籌¶
<pb:KR4d0270_WYG_008-4a>¶
　　　縱筆¶
東都宫闕鬰嵯峨忍聴闗山敕勒歌雲隔江淮翔翠鳯¶
露沾荆棘没銅駝丹心自笑依然在白髪將如老矣何¶
安得鐡衣三萬騎為君王取舊闗河¶
　　　官居¶
萬里飄然似斷蓬桐廬江上又秋風判餘牘尾棲鴉濕¶
衙退庭中立鴈空燈火市樓知酒賤歌呼村路覺年豐¶
誰知病守無歡意也與邦人一笑同¶
<pb:KR4d0270_WYG_008-4b>¶
　　　新年¶
寄迹人間夢已長新年脱㡌始㣲霜坐中使氣如秦俠¶
陌上行歌類楚狂下榻欲招賢與語杜門聊以醉為鄉¶
嵇山剡曲雖歡樂終憶祁連古戰場¶
　　　遊鄞¶
晚雨初收旋作晴買舟訪舊海邊城髙㠶斜掛夕陽色¶
急艣不聞人語聲掠水翻翻沙鷺過供㕑片片雪鱗明¶
山川不與人俱老更㡬東來了此生¶
<pb:KR4d0270_WYG_008-5a>¶
　　　休日行郡圃¶
南山如黛照朱扉地接官居到亦稀寒蝶徘徊掠衰草¶
孤花閒淡㺯斜暉荒城歌舞難娱客休日文書且觧圍¶
猶勝去年窮巷底卧聞砧杵念秋衣¶
　　　夜步¶
市人莫笑雪䝉頭南陌東阡信脚遊風遞鐘聲雲外寺¶
水揺燈影酒家樓鶴歸遼海逾千嵗楓落吴江又一秋¶
却掩船扉耿無寐半牕落月照清愁¶
<pb:KR4d0270_WYG_008-5b>¶
　　　登北榭¶
遶城山作翠濤傾底事文書日有程無溷我為揮吏散¶
獨登樓去看雲生香浮鼻孔煎茶熟喜動眉間錬句成¶
莫笑衰翁淡生活他年猶得配𤣥英¶
　　七言四句¶
　　　平陽驛舍梅花¶
江路輕隂未成雨梅花欲過半沾泥逺來不負東皇意¶
一絶清詩手自題¶
<pb:KR4d0270_WYG_008-6a>¶
　　　看山¶
小葺茅茨紫翠間今年偷得半年閒門前木落須霜曉¶
且㸔西南一角山¶
　　　戲題¶
走馬平欺刺繡坡放船横截亂絲渦從來倚箇心平穏¶
遇險方知得力多¶
　　　青村寺¶
十年淹泊望修門臨水登山㡬斷魂短&KR0066;星星身欲老¶
<pb:KR4d0270_WYG_008-6b>¶
小樓明月宿青村¶
　　　題畫燕¶
一雙掠水燕來初萬㸃飛花社雨餘辛苦成巢君勿笑¶
從來吾亦愛吾廬¶
　　　叙州三絶¶
畫船衝雨入戎州縹緲山横杜若洲休信時平邉堠静¶
傳烽夜夜到西樓¶
文章何罪觸雷霆風雨南溪自醉醒八十年間遺老盡¶
<pb:KR4d0270_WYG_008-7a>¶
壊堂無壁草青青¶
楚柂吴檣又逺遊浣花行樂夢西州千尋鐡鎻還堪恨¶
空鎻長江不鎻愁¶
　　　龍興寺弔少陵先生寓居¶
中原草草失承平戍火邊塵到兩京扈蹕老臣身萬里¶
天寒來此聴江聲¶
　　　過靈石三峯二首¶
竒峰迎馬駭衰翁蜀嶺吴山一洗空抜地青蒼五千仞¶
<pb:KR4d0270_WYG_008-7b>¶
勞渠蟠屈小詩中¶
曉日曈曨雪未殘三峰傑立挿雲間老夫合是征西將¶
胷次先収一華山¶
　　　歸州重五¶
　　　　屈平祠在州東南五里歸鄉盖平所居¶
闘舸紅旗滿急湍船牕睡起亦閒㸔屈平鄉國逢重五¶
不比常年角黍盤¶
　　　屈平廟¶
<pb:KR4d0270_WYG_008-8a>¶
委命仇讎事可知章華荆棘國人悲恨公無夀如金石¶
不見秦嬰繫頸時¶
　　　楚城¶
江上荒城猿鳥悲隔江便是屈原祠一千五百年間事¶
只有灘聲似舊時¶
　　　别建安¶
三十年來雲水僧常挑鉢袋繫行幐信縁不作癡窠窟¶
即是吾家無盡燈¶
<pb:KR4d0270_WYG_008-8b>¶
　¶
　¶
　¶
　¶
　¶
　¶
　¶
　放翁詩選前集巻八¶
