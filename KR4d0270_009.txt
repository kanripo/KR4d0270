# -*- mode: mandoku-view; -*-
#+TITLE: 放翁詩選
#+DATE: 2015-08-25 00:02:00.677067
#+PROPERTY: ID KR4d0270
#+PROPERTY: BASEEDITION WYG    
#+PROPERTY: JUAN 前集卷九
<pb:KR4d0270_WYG_009-1a>¶
欽定四庫全書¶
　放翁詩選前集卷九¶
　　　　　　　　　　　　宋　羅椅　編¶
　　七言四句¶
　　　小園¶
小園煙草接鄰家桑柘隂隂一徑斜卧讀陶詩未終巻¶
又乘㣲雨去鋤𤓰¶
　　　湖上今嵗遊人頗盛戲作二首¶
<pb:KR4d0270_WYG_009-1b>¶
畫船鼓吹載凉州不到三更枉出遊忽有歌聲出雲漢¶
誰家開宴小紅樓¶
臺府官醅嵗嵗新蘭亭春勝鏡湖春三山小甕雖堪笑¶
也向湖邉作醉人¶
　　　雜感二首¶
百年鼎鼎成何事寒暑相催即白頭縱得金丹真不死¶
摩挲銅狄更添愁¶
世間魚鳥各飛沉茅屋青山無古今畢竟替他愁不得¶
<pb:KR4d0270_WYG_009-2a>¶
幾人虚費一生心¶
　　　劔南道中遇㣲雨¶
衣上征塵雜酒痕逺遊無處不銷魂此身合是詩人未¶
細雨騎驢入劔門¶
　　　三峽歌五首¶
神女廟堂秋月明黄牛峽裏暮猿聲危塗性命不容惜¶
百丈牽船侵夜行¶
十二巫山見九峯船頭彩翠滿秋空朝雲暮雨渾虚語¶
<pb:KR4d0270_WYG_009-2b>¶
一夜猿啼明月中¶
亂挿山花篢子紅蠻歌相和瀼西東忽然四散不知處¶
蹋月捫蘿歸峒中¶
萬州谿西花栁多四鄰相應竹枝歌問君今夕不痛飲¶
奈此滿川明月何¶
我遊南賔春暮時蜀船曽繫掛猿枝雲迷江岸屈原塔¶
花落空山夏禹祠¶
　　　春日絶句¶
<pb:KR4d0270_WYG_009-3a>¶
怕見公卿嬾入城野橋孤店跨驢行天工遣足看山願¶
白盡髭鬚却眼明¶
　　　閒中自詠¶
小艇上時皆緑水短笻到處即青山二十四考中書令¶
不換先生半日閒¶
　　　讀經¶
藜羮粟飯養殘軀晨起衣冠讀典謨莫謂書生無用處¶
一身自是一唐虞¶
<pb:KR4d0270_WYG_009-3b>¶
　　　梅花絶句¶
聞道梅花折曉風雪堆遍滿四山中何方可化身千億¶
一樹梅花一放翁¶
　　　雜興¶
一身逋負愁賖酒滿眼闗山海上樓子細推來惟合睡¶
五更風雨已如秋¶
　　　聞鳥聲有感¶
流年冉冉去無情日夜溪頭布榖聲城郭雖存人換盡¶
<pb:KR4d0270_WYG_009-4a>¶
令威應悔學長生¶
　　　七月十四夜觀月¶
不復㣲雲滓太清浩然風露欲三更開簾一寄平生快¶
萬頃空江著月明¶
　　　巴東遇小雨¶
暫借清溪伴釣翁沙邉㣲雨濕孤蓬從今詩在巴東縣¶
不属㶚橋風雪中¶
　　　雪後尋梅二首¶
<pb:KR4d0270_WYG_009-4b>¶
雪裏芬芬亦偶然世人便謂占春前飽知桃李俗到骨¶
何至與渠争著鞭¶
竹籬曲曲水邉村月澹霜清欲斷魂商略前身是飛燕¶
玉肌無粟立黄昏¶
　　　庚子正月十八日送梅二首¶
滿城桃杏争春色不許梅花不成雪世間尤物無盛衰¶
萬㸃縈風正竒絶¶
我行柯山眠酒家初見牕前三四花恨無壯士挽斗柄¶
<pb:KR4d0270_WYG_009-5a>¶
坐令東指催年華¶
　　　采蓮¶
雲散青天掛玉鈎石城艇子近新秋風鬟霧鬢歸來¶
晚忘却荷花記得愁¶
　　　建安遣興三首¶
建安酒薄客愁濃除却哦詩事事慵不許今年頭不白¶
城樓殘角寺樓鐘¶
錦城重到歎無期忽憶書臺步月時白浪黏天蛟鰐横¶
<pb:KR4d0270_WYG_009-5b>¶
夢中識路亦何為¶
緑沉金鏁少時狂㡬過秋風古戰場夢裏都忘閩嶠逺¶
萬人鼓吹入平凉¶
　　　排悶絶句三首¶
四十從軍渭水邉功名無命氣猶全白頭爛醉東吴市¶
自抜長刀割彘肩¶
西塞山前吹笛聲曲終已過洛陽城君能洗盡世間念¶
何處樓臺無月明¶
<pb:KR4d0270_WYG_009-6a>¶
風霜九月冷颼颼湖海飄然一布裘親見虙羲欲畫卦¶
轉頭三十萬春秋¶
　　　晚興¶
一聲天邉斷鴈哀數蘂籬畔早梅開幽人耐冷倚門久¶
送月墮湖歸去來¶
　　　欲出遇雨¶
東風吹雨惱遊人滿路新泥換細塵花睡栁眠春自懶¶
誰知我更懶於春¶
<pb:KR4d0270_WYG_009-6b>¶
　　　示子聿絶句¶
儒林早嵗竊虚名白首何曽負短檠堪歎一衰今至此¶
夢囘聞汝讀書聲¶
　　　初夏絶句¶
紛紛紅紫已成塵布榖聲中夏令新夾路桑麻行不盡¶
始知身是太平人¶
　　　小舟遊近村三首¶
數家茅屋自成村地碓聲中晝掩門寒日欲沉蒼霧合¶
<pb:KR4d0270_WYG_009-7a>¶
人間隨處有桃源¶
不識如何喚作愁東阡西陌且閒遊兒童共道先生醉¶
折得黄花挿滿頭¶
斜陽古栁趙家莊負鼓盲翁正作場死後是非誰管得¶
蒲村聴説蔡中郎¶
　　　一壺歌¶
長安市上醉春風亂挿繁花滿㡌紅㸔盡人間興廢事¶
不曾冨貴不曾窮¶
<pb:KR4d0270_WYG_009-7b>¶
　　　觀梅至花徑高端叔觧元見尋¶
春暖山中雪作堆放翁艇子出尋梅不須問訊道傍叟¶
但覔梅花多處來¶
　　　雜題二首¶
　　　　其一¶
松肪釀酒石根醉檞葉作衣雲外行指㸃人間一長歎¶
秋風又到洛陽城¶
　　　　其二¶
<pb:KR4d0270_WYG_009-8a>¶
黍醅新壓野雞肥茅店酣歌送落暉人道山僧最無事¶
怜渠猶趂暮鐘歸¶
　　　雪中忽起從戎之興作二首¶
　　　　其一¶
狐裘卧載錦駝車酒醒氷髭結亂珠三尺馬鞭裝白玉¶
雪中畫字草軍書¶
　　　　其二¶
十萬貔貅出羽林横空殺氣結層隂桑乾沙土初飛雪¶
<pb:KR4d0270_WYG_009-8b>¶
未到幽州一丈深¶
　　　杖錫平老自都城回見訪索怡雲堂詩因賦三¶
　　　首¶
　　　　其一¶
東華軟塵飛撲㡌黄金絡馬人看好渠儂胷中誰得知¶
畏禍憂䜛鬢先老¶
　　　　其二¶
舉世輸與平老行青山白雲過一生出門曵杖便千里¶
<pb:KR4d0270_WYG_009-9a>¶
白雲不約常同行¶
　　　　其三¶
敲門剥啄雲滿屨劇談未竟還東去到山分我一片雲¶
并遣春風吹好句¶
　¶
　¶
　¶
　¶
<pb:KR4d0270_WYG_009-9b>¶
　¶
　¶
　¶
　¶
　¶
　¶
　¶
　放翁詩選前集巻九¶
