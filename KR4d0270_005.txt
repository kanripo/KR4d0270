# -*- mode: mandoku-view; -*-
#+TITLE: 放翁詩選
#+DATE: 2015-08-25 00:02:00.596100
#+PROPERTY: ID KR4d0270
#+PROPERTY: BASEEDITION WYG    
#+PROPERTY: JUAN 前集卷五
<pb:KR4d0270_WYG_005-1a>¶
欽定四庫全書¶
　放翁詩選前集巻五¶
　　　　　　　　　　　　　宋　羅椅　編¶
　　七言八句¶
　　　雨中示子聿¶
窮閻父子自相依寂寂茅廬映竹扉𤓰蔓水生初抺岸¶
練花寒動却添衣吾𤣥自笑豈尚白汝瘦元知能勝肥¶
苦學勿為干禄計宦途雖樂不如歸¶
<pb:KR4d0270_WYG_005-1b>¶
　　　遊山西村¶
莫笑農家臘酒渾豐年留客足雞豚山重水複疑無路¶
栁暗花明又一村簫鼔追隨春社近衣冠簡朴古風存¶
從今若許閒乗月拄杖無時夜叩門¶
　　　秋雨初霽戯筆¶
墨入紅絲㸃漆濃閒將倦筆冩秋容雨聲已斷時聞滴¶
雲氣將歸别起峰斜日半穿臨水竹好風遥送隔城鐘¶
逺遊更動輕舟興太息何人解見從¶
<pb:KR4d0270_WYG_005-2a>¶
　　　作夢¶
作夢今逾七十年平生懐抱尚依然結茅杜曲桑麻地¶
覔句㶚橋風雪天驃騎向來求作佛淮南末路望登仙¶
世間妄想何窮盡輸與山翁一醉眠¶
　　　龜堂獨坐遣悶¶
髪已凋踈齒已揺高談誰與慰無聊苦心雖嘔何由出¶
病骨非䜛亦自銷玉雪㣲塵烹瑞草胭脂小把斸靈苖¶
賀公吳語吾能似太息遺魂不可招¶
<pb:KR4d0270_WYG_005-2b>¶
　　　春行¶
九日春隂一日晴强扶衰病此閒行猩紅帶露海棠濕¶
鴨綠平堤湖水明(杜子美曉看紅濕處李太白蜀江紅/且明濕明字可謂奪造化之功世未)¶
(有拈/出者)酒賤栁隂逢醉卧牛肥稻壟看深耕山翁莫道渾¶
無用解與明時説太平¶
　　　七十三吟¶
七十三年事事新𣹢濡幸作六朝民髪無可白方為老¶
酒不能賖始覺貧末路已悲身是客此心猶與物為春¶
<pb:KR4d0270_WYG_005-3a>¶
柴門勿謂當岑寂時有郷隣請藥人¶
　　　睡起至園中¶
春風忽已遍天涯老子猶能領物華淺碧細傾家釀酒¶
小紅初試手栽花野人易與輸肝肺俗話誰能掛齒牙¶
更欲世間同省事勾回蟻戰放蜂衙¶
　　　蹭蹬¶
少慕功名頗自竒一生蹭蹬鬢成絲市楼酒美貧何預¶
斗柄春回老不知黒幟遊魂應有数白衣效命永無期¶
<pb:KR4d0270_WYG_005-3b>¶
魚梁東畔牛䦨北舉世誰能識此悲¶
　　　初春欲散步畏寒而歸¶
峭寒漠漠出重貂酒力欺人凝不消春困苦多無處賣¶
客魂欲斷倩誰招一溪水淺梅枝瘦四野雲酣雪意驕¶
欲到前村無奈嬾却尋歸路度西橋¶
　　　遣興二首¶
幾看人間嵗月新釣船猶繋鏡湖濵曽穿高帝朝元仗¶
却作山隂版籍民留病三分嫌太健忍飢半日未全貧¶
<pb:KR4d0270_WYG_005-4a>¶
早知晝繡能為祟翁子終身合負薪¶
湖海元為汗漫遊誤恩四領幔亭秋掃空薄禄始無愧¶
閉上衡門那得愁湯嫩雪濤翻茗椀火温香𫃵上衣篝¶
床頭亦有閒書巻信手拈來倦即休¶
　　　醉題埭西酒家二首¶
陣陣新寒入布裘偶乗小醉得閒遊丹楓落日野橋晚¶
斷鴈濕雲江路秋馬得一鳴何恨斥金經百煉豈容柔¶
不知千載塵埃裏更有吾曹強項不¶
<pb:KR4d0270_WYG_005-4b>¶
桑麻䝉翳不通鄰耽酒頽然一老民遣客方眠那是醉¶
有衣可典未為貧曬翎斜日鷗來熟印迹平沙鴈到新¶
君看此閒何境界癡人猶説吐車茵¶
　　　遊近山¶
羸病知難賦逺遊尚尋好景送悠悠亂山孤店鴈聲晚¶
一馬二童溪路秋掃壁有僧求醉墨倚楼無客話清愁¶
殘年敢望常強健到處臨歸為小留¶
　　　書感¶
<pb:KR4d0270_WYG_005-5a>¶
壯嵗功名妄自期晚途流落鬢成絲臨風畫角曉三弄¶
釀雪野雲寒四垂金鏁甲思酣戰地皂貂裘記逺遊時¶
此心炯炯空添淚青史他年未必知¶
　　　数日不出門偶賦¶
湖上蝸廬僅自容寸懐無奈百憂攻補衣未竟迫秋露¶
待飯不來聞午鍾稚子挾書勤質問鄰翁釋耒間過従¶
今朝一笑君知否滿甕新醅粥面濃¶
　　　初冬¶
<pb:KR4d0270_WYG_005-5b>¶
平生詩句領流光絶愛初冬萬瓦霜楓葉欲殘看愈好¶
梅花未動意先香暮年自適何妨退短景無營亦自長¶
况有小兒同此趣一牎相對弄朱黄¶
　　　昨非¶
温飽従來與道違書生只合卧牛衣老狐五百年前錯¶
孤鶴三千嵗後歸舌自生肥勝玉食腰常忘帶况金圍¶
一官彭澤従何有元亮還家悔昨非¶
　　　史院晩出¶
<pb:KR4d0270_WYG_005-6a>¶
已乞殘骸老故丘誤恩重作道山遊龍津雨過橋如拭¶
鳳闕煙消瓦欲流直舍小眠鐘報午歸途㣲冷葉飛秋¶
心知伏櫪無千里縦有王良也合休¶
　　　飽食¶
飽食無功媿汗青燈前顧影歎伶俜馬衰猶養疑知路¶
龜乆當捐為不靈腰下徒誇綬若若鏡中何止髪星星¶
石帆回首初非逺要及清秋斸茯苓¶
　　　初春書懐¶
<pb:KR4d0270_WYG_005-6b>¶
耄大光隂古更稀自今惟有数期頤食觀本草雖多事¶
醉讀離騷自一竒物外有人閒始見山中可樂老方知¶
武陵好在桃千樹短櫂相尋亦未遲¶
　　　乆雨¶
梅天一日幾隂晴對酒無聊醉不成巧厯莫能知雨㸃¶
孤桐那解寫溪聲林深鳥雀來無数草茂鉏耰去即生¶
明日雲開天萬里御風吾欲過青城¶
　　　明日復理夢中意作¶
<pb:KR4d0270_WYG_005-7a>¶
白盡髭鬚兩頰紅頺然自以放名翁客従謝事歸時散¶
詩到無人愛處工高掛蒲帆上黄鶴獨吹鐡笛過垂虹¶
閒人浪迹由來事那計猿驚蕙帳空¶
　　　夏夜¶
展轉紗厨睡不成一藤扶憊遶廊行月升雙鵲移枝宿¶
露下孤螢綴蔓明汲井忽驚人已起開門堪歎事還生¶
羽衣道㡌從吾好栢子煙中起磬聲¶
　　　老甚自詠二首¶
<pb:KR4d0270_WYG_005-7b>¶
殘年真欲数期頤一事無營飽即嬉身入童兒鬭草社¶
心如太古結繩時騰騰不許諸人㑹兀兀従教老子癡¶
亦莫城中買鹽酪菜羮有味淡方知¶
羨生常笑古人癡俛仰那知迫耄期鏡裏𩯭無添白處¶
樽前顔有暫丹時客嗔終嵗常稱疾兒訝經旬嬾賦詩¶
枉却愁過强健日身閒何往不熙熙¶
　¶
　放翁詩選前集巻五¶
