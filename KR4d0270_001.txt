# -*- mode: mandoku-view; -*-
#+TITLE: 放翁詩選
#+DATE: 2015-08-25 00:02:00.536319
#+PROPERTY: ID KR4d0270
#+PROPERTY: BASEEDITION WYG    
#+PROPERTY: JUAN 前集卷一
<pb:KR4d0270_WYG_001-1a>¶
欽定四庫全書¶
　放翁詩選前集巻一¶
　　　　　　　　　　　　　宋　羅椅　編¶
　　古詩¶
　　　蜀酒歌¶
漢州鵝黄鸞鳳雛不鷙不摶德有餘眉州玻瓈天馬駒¶
出門已無萬里塗病夫少年夢清都曽腸虚皇碧琳腴¶
文德殿門辰奏書歸局黄封羅百壺十年流落狂不除¶
<pb:KR4d0270_WYG_001-1b>¶
遍走人間尋酒壚青絲玉瓶到處酤鵝黄玻瓈一滴無¶
安得豪士致連車倒瓶不用盃與盂琵琶如雷聒坐隅¶
不愁渇死老相如¶
　　　與青城道人飲酒作¶
君不見太傅晩歳具海舟歸欲極意東山遊翰林偶脫¶
夜郎謫大醉賦詩黄鶴楼兩賢窮達何足道同是逸氣¶
横清秋我無一事行萬里青山白雲聊散愁有酒不換¶
西凉州無酒不典鷫鸘裘不作王猛傲睨坐捫蝨不作¶
<pb:KR4d0270_WYG_001-2a>¶
寗戚悲歌起飯牛五雲覆鼎金丹熟笙鶴飄然戯十洲¶
　　　夏夜大醉醒後有感¶
少時酒隠東海濵結交盡是英豪人龍泉三尺動牛斗¶
隂符一編役鬼神客遊山南夜望氣頗謂王師當入秦¶
欲傾天上河漢水凈洗關中沙漠塵那知一旦事大&KR0861;¶
騎驢劒閣霜毛新却将覆氊草檄手小詩㸃綴西州春¶
素心雖願老巖壑大義未敢忘君臣雞鳴酒解不成寐¶
起坐肝膽空輪囷¶
<pb:KR4d0270_WYG_001-2b>¶
　　　雨中登安福寺塔¶
平生喜登高醉眼無疆界北顧極幽并東望跨海岱喟¶
然撫手歎従古幾成敗英雄如過鳥城郭但遺塊今朝¶
上黒塔千里曠無礙忽驚風霆劈坐覺天地晦急雨挟¶
龍腥溽暑為摧壊皇天念蟠鬰令我寄一快那知書生¶
狂自倚心眼大更思駐潼闗黄河看如帶¶
　　　怡齋¶
東湖仲夏草樹荒屋古無人亭午涼萱房㣲呀不見日¶
<pb:KR4d0270_WYG_001-3a>¶
筍籜自解時吹香野藤蟠屈入牎罅濕菌扶疎生屋梁¶
跨溝数椽最幽翳漲水及檻雨敗墻静涵青蘋舞藻荇¶
閒立白鷺浮鴛鴦芙蕖雖瘦亦瀰漫照眼翠盖遮紅粧¶
水紋珎簟欲巻却月團素扇嬾復將天風忽送塔鈴語¶
喚覺清夢游瀟湘¶
　　　投梁參政¶
浮生無根株志士惜浪死雞鳴何預人推枕中夜起游¶
也本無竒折腰百僚底流離𩯭成絲悲咤淚如洗殘年¶
<pb:KR4d0270_WYG_001-3b>¶
走巴峽辛苦為斗米逺衝三伏熱直指九月水回首長¶
安城未忍便萬里䄂詩叩東府再拜求望履平生實易¶
足名幸汙黄紙但憂死無聞功不掛青史頗聞匈奴亂¶
天意殄蛇豕何時嫖姚師大刷渭橋耻士各奮所長儒¶
生未宜鄙覆氊草軍書不畏寒墮指¶
　　　遊漢州西湖¶
房公一跌叢衆毁八年漢州為刺史遶城鑿湖一百頃¶
島嶼曲折三四里小庵静院穿竹入危榭飛楼壓城起¶
<pb:KR4d0270_WYG_001-4a>¶
空濛煙雨媚松楠顚倒風霜老葭葦日月苦長身苦閒¶
萬事不理看湖水向来愛琴雖一癖觀過自足知夫子¶
畫船載酒凌湖光想公樂飲千萬場歎息風流今不泯¶
兩川名醖避鵝黄(漢中酒名鵝黄/蜀酒皆不能及)¶
　　　醉後草書歌詩戯作¶
朱楼矯首隘八荒綠酒一舉累百觴洗我堆阜峥嶸之¶
胷次寫為淋漓放縦之詞章墨翻初若鬼神怒字瘦忽¶
作蛟螭僵寳刀出匣揮雪刃大舸破浪馳風檣紙窮擲¶
<pb:KR4d0270_WYG_001-4b>¶
筆霹靂響婦女驚走兒童藏往時草檄喻西域颯颯聲¶
動中書堂一朝放迹忽十載西掠三巴窮夜郎山川荒¶
絶風俗異頼有酒美猶能狂醉中自脫頭上幘緑髪未¶
許侵微霜人生得䘮良細事孰謂老大多悲傷¶
　　　追補漢太液黄鵠歌¶
建章宫裏春風寒太液水生池面㝟中人馳奏黄鵠下¶
龍旗豹尾臨池看芹香藻暖鵠得意左右従官呼萬嵗¶
須㬰傳詔宴公卿驩聲如雷動天地時平宫省樂遊多¶
<pb:KR4d0270_WYG_001-5a>¶
黄鵠刷羽涵恩波小臣珥筆龍墀下願繼前朝天馬歌¶
　　　晩步¶
院荒有古意僧少無人聲徘徊楠隂下賞此落日明著¶
書亦何急寂寞身後名今年復止酒歌舞陳空觥不如¶
且逍遥出門隨意行看竹入廢園望江上高城纎纎素¶
月出靄靄蒼煙横此夕當復竒緱山吹玉笙¶
　　　松驥行¶
驥行千里亦何得垂首伏櫪終自傷松閱千年棄澗壑¶
<pb:KR4d0270_WYG_001-5b>¶
不如殺身扶明堂士生抱材願少試誓取燕趙歸君王¶
閉門高卧身欲老聞雞相蹴淚数行正令咿嚶死牀簀¶
豈若横身當戰場半酣浩歌聲激烈車輪百轉盤愁腸¶
　　　春夜讀書感懐¶
荒林梟獨嘯野水鵝羣鳴我坐蓬牎下荅以讀書聲悲¶
哉白髪翁世事已飽更一身不自恤憂國涕縦横永懐¶
天寳末李郭出治兵河北雖未下要是復兩京三千同¶
德士百萬羽林營嵗周一甲子不見邊塵清賊酋實孱¶
<pb:KR4d0270_WYG_001-6a>¶
主賊將非人英如何失此時坐待姦雄生我死骨即朽¶
青史亦無名此詩倘不作丹心尚誰明¶
　　　日出入行¶
吾聞開闢來白日行長空扶桑誰能到崦嵫不可窮但¶
見旦旦升天東但見暮暮入地中使我倐忽成老翁鏡¶
裏衰顔垂雙蓬我願一日一百二十刻我願一生一千¶
二百嵗四海諸公常在座緑酒金樽終日醉高楼錦繡¶
中天開樂作畫鼔如春雷勸爾白日無西頺常行九十¶
<pb:KR4d0270_WYG_001-6b>¶
萬里胡為哉¶
　　　夜漏欲盡行渡浮橋至錢清驛待舟¶
潮生抺沙岸雲薄漏月明江頭曉色動鴉起人未行扶¶
携度長橋仰視天宇清遥憐繋舟人聽我高屐聲水檻¶
得小憩一笑拄杖横澄漪弄清影㣲風吹宿酲湛然方¶
寸間不受塵事攖寄語市朝人此樂未易名¶
　　　江月歌¶
放翁平生一釣船秋水未落江渺然露洗玉宇清無煙¶
<pb:KR4d0270_WYG_001-7a>¶
月輪徐行萬里天人間聲利何足捐浩歌看月冷不眠¶
孤鶴掠水來翩翩似欲駕我従此仙我寓紅塵今幾年¶
俛首韁鎻常自憐樂哉揮手過月邊西風未凋玉井蓮¶
　　　和伯子¶
齋戒扣頭牋天公幸矣使我為枯蓬枯蓬於世百無用¶
始得萬里乗秋風我生安然在貧賤白髪蕭蕭對黄巻¶
今人雖賢有不覿古人却向書中見猿啼月落寒山空¶
舊隠夢寐思東䝉不願峩冠赤墀下且可短劒紅塵中¶
<pb:KR4d0270_WYG_001-7b>¶
終年無人問良苦眼望青天唯自許可憐對酒不敢豪¶
他日空澆墳上土文章最忌百家衣火龍黼黻世不知¶
誰能養氣塞天地吐出自足成虹蜺渡江諸賢骨已朽¶
老夫亦將正丘首杜郎苦瘦㡌擫耳程子苦貧衣露肘¶
君復著意尋齊盟始知衰懦畏後生大篇一讀我起立¶
喜君得法傳家庭鯤鵬自有天池著莫謂太狂須束縳¶
大機大用君已傳那遣老夫安注脚¶
　　　讀書¶
<pb:KR4d0270_WYG_001-8a>¶
讀書四更燈欲盡胷中太華蟠千仞仰呼青天那得聞¶
窮到白頭猶自信策名委質本為國豈但空取黄金印¶
故都即今不忍説空宫夜夜飛秋燐士初許身輩稷契¶
嵗晩所立慙廉藺正看憤切詭成功已復雍容託觀釁¶
雖然知人要未易詎可例輕天下士君不見長松卧壑¶
困風霜時來屹立扶明堂¶
　¶
　¶
<pb:KR4d0270_WYG_001-8b>¶
　¶
　¶
　¶
　¶
　¶
　¶
　¶
　放翁詩選前集巻一¶
